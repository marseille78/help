[Home](../../README.md) / [React JS](../README_HTML_CSS.md)

# Таблиці

**[Таблиці](https://html.spec.whatwg.org/multipage/tables.html#tables)** дозволяють відобразити складні зв'язки, розміщуючи в клітинках будь-який контент. Їх потрібно використовувати тільки для розмітки табличних даних: розклад транспорту, календар, результати матчів, фінансові операції, меню в ресторані, прайс-лист тощо. Тобто інформацію, яку логічно представити в табличній формі, наприклад, використовуючи Google Sheets.

```
КОРИСНО
Елементи таблиці семантично описують табличні дані, та їх використання для інших цілей - це порушення семантики.
```

Будемо набирати розмітку ось такого розкладу потягів.

![](img/train-schedule.png)

Таблиця - це набір рядків з клітинками. Познайомимося з базовими тегами.

* `<table>` - визначає всю таблицю, контейнер для контенту.
* `<tr>` - рядок таблиці (table row). Не може бути порожнім, повинен містити хоча б одну клітинку.
* `<td>` - клітинка таблиці (table data). Можна використовувати тільки всередині рядка. У кожному рядку таблиці повинна бути однакова кількість клітинок.

Розмітимо розклад потягів таблицею з трьома рядками.

```html
<table>
  <tr>
    <td>433</td>
    <td>Київ - Ковель</td>
    <td>5 годин</td>
  </tr>
  <tr>
    <td>701</td>
    <td>Харків - Дніпро</td>
    <td>7 годин</td>
  </tr>
  <tr>
    <td>258</td>
    <td>Львів - Одеса</td>
    <td>4 години</td>
  </tr>
</table>
```

```
КОРИСНО
За замовчуванням у таблиці немає спеціального оформлення, наприклад, такої темної рамки як на зображенні. Для цього використовується CSS, як і для будь-якого іншого оформлення контенту.
```

## Клітинки-заголовки

Для того щоб створити рядок з заголовками стовпчиків, використовуємо стандартний тег `<tr>` для рядка, а клітинки розмічаємо спеціальним тегом `<th>` (table header) - семантичним тегом клітинки-заголовка. За замовчуванням текст всередині `<th>` виділяється жирним і центрується.

```html
<table>
  <tr>
    <th>Номер</th>
    <th>Маршрут</th>
    <th>Час у дорозі</th>
  </tr>
  <tr>
    <td>433</td>
    <td>Київ - Ковель</td>
    <td>5 годин</td>
  </tr>
  <tr>
    <td>701</td>
    <td>Харків - Дніпро</td>
    <td>7 годин</td>
  </tr>
  <tr>
    <td>258</td>
    <td>Львів - Одеса</td>
    <td>4 годин</td>
  </tr>
</table>
```

## Секції таблиці

Для підвищення семантики розмітки таблиці існує кілька структурних тегів.

* `<thead>` - шапка, обгортає групу рядків таблиці в області заголовка.
* `<tbody>` - тіло, обгортає основну групу рядків таблиці.
* `<tfoot>` - підвал, означає групу рядків таблиці в області нижнього колонтитула.

У розкладі потягів можна виділити шапку з одного рядка з назвами колонок і тіло.

```html
<table>
  <thead>
    <tr>
      <th>Номер</th>
      <th>Маршрут</th>
      <th>Час у дорозі</th>
    </tr>
  </thead>

  <tbody>
    <tr>
      <td>433</td>
      <td>Київ - Ковель</td>
      <td>5 годин</td>
    </tr>
    <tr>
      <td>701</td>
      <td>Харків - Дніпро</td>
      <td>7 годин</td>
    </tr>
    <tr>
      <td>258</td>
      <td>Львів - Одеса</td>
      <td>4 годин</td>
    </tr>
  </tbody>
</table>
```

## Заголовок таблиці

Якщо у таблиці є заголовок, звичайно можна розмітити його, використовуючи теги заголовків.

```html
<h1>Розклад потягів</h1>
<table>
  <!-- Розмітка таблиці -->
</table>

Але семантичніше буде використовувати спеціальний табличний тег <caption>, який повинен розташовуватися всередині таблиці, найпершим елементом.

<table>
  <caption>
    Розклад потягів
  </caption>

  <!-- Інша частина розмітки таблиці -->
</table>
```

Ось живий приклад результату. На вкладці `CSS` можна подивитися стилі, де до кожного з CSS-правил є коментар з поясненням.

[codepen.io](https://codepen.io/goit-academy/pen/dyXboZv)

## Групування клітинок

Деякі таблиці зроблені таким чином, що потрібно об'єднати декілька клітинок за горизонталлю або вертикаллю.

![](img/cloud-services.png)

Напишемо розмітку такої таблиці, додавши додаткові клітинки, враховуючи, що «Хмарний сервіс» займе дві клітинки за вертикаллю, а «Використання» - три за горизонталлю.

```html
<table>
  <thead>
    <tr>
      <th>Хмарний сервіс</th>
      <th>Використання</th>
      <th></th>
      <th></th>
    </tr>
    <tr>
      <th></th>
      <th>Користувачі</th>
      <th>Відвідування</th>
      <th>Об`єм</th>
    </tr>
  </thead>

  <tbody>
    <tr>
      <td>Google</td>
      <td>12000</td>
      <td>307000</td>
      <td>1000 Tb</td>
    </tr>
    <tr>
      <td>Amazon</td>
      <td>9000</td>
      <td>200500</td>
      <td>800 Tb</td>
    </tr>
  </tbody>
</table>
```

Зверніть увагу на порожні теги `<th>`, в кожному рядку повинна бути однакова кількість клітинок, тому «зайві» поки що залишаємо порожніми. В результаті отримаємо наступну таблицю.

[codepen.io](https://codepen.io/goit-academy/pen/rNLBVKV)

Правило рівності кількості клітинок в рядках і стовпчиках не можна скасувати, але можна оминути. Для того щоб розширити клітинку за горизонталлю, використовується атрибут `colspan`, за вертикаллю - `rowspan`.

Потрібно визначити групу клітинок для злиття і потім крайній верхній і лівій клітинці групи задати атрибут `colspan` з кількістю клітинок, які потрібно об'єднати праворуч та/або `rowspan` - знизу. Після цього обов'язково потрібно видалити вже непотрібні клітинки праворуч та/або знизу.

У нашому завданні клітинка «Хмарний сервіс» повинна займати 2 клітинки за вертикаллю, тому додаємо їй `rowspan="2"` і видаляємо порожній `<th>` рядком нижче. Аналогічно з клітинкою «Використання», встановлюємо `colspan="3"` і видаляємо дві сусідні клітинки праворуч в цьому рядку.

```html
<table>
  <thead>
    <tr>
      <th rowspan="2">Хмарний сервіс</th>
      <th colspan="3">Використання</th>
    </tr>
    <tr>
      <th>Користувачі</th>
      <th>Відвідування</th>
      <th>Об`єм</th>
    </tr>
  </thead>

  <!-- Розмітка tbody -->
</table>
```

```
ЦІКАВО
Правило рівності кількості клітинок буде візуально порушено, але браузер враховує клітинки в об'єднаних групах, тому все правильно.
```

[codepen.io](https://codepen.io/goit-academy/pen/pobzJxM)