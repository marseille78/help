[Home](../../README.md) / [React JS](../README_HTML_CSS.md)

# Веб-технології

Веб-сайти - це основа, на якій тримається інтернет, і всі вони побудовані на трьох основних технологіях.

* **HTML** - відповідає за наповнення веб-сторінки контентом, структуру і зміст.
* **CSS** - використовується для оформлення та позиціонування, зовнішній вигляд.
* **JavaScript** - дозволяє додати функціонал, реакцію на дії користувача.

![](./img/html-css-js.png)

Для того щоб створити веб-сайт, недостатньо тільки цих базових технологій. Під час розробки використовуються редактори коду, системи контролю версій, збирачі, фреймворки, бібліотеки, хостинг та інші концепції, з якими необхідно буде познайомитися.

![](./img/webdev.png)

## HTML

**HyperText Markup Language (мова розмітки гіпертексту)** - мова розмітки веб-документів. Набір правил для структурування (розмітки) текстової інформації, додавання зображень, створення таблиць, форм, списків тощо.

**HTML-документ** - текстовий файл з розширенням `.html`. Документ, розмічений за допомогою HTML, інтерпретується браузером, в результаті чого користувачі бачать не вихідний код з елементами розмітки, а остаточний результат обробки - веб-сторінку.

![](./img/html-markup.png)

Популярність HTML і використання його як основи веб-сторінок, призвело до необхідності створення, підтримки і розвитку стандартів. Зараз цим займається [Web Hypertext Application Technology Working Group (WHATWG)](https://whatwg.org/), яка працює над специфікацією [HTML Living Standard](https://html.spec.whatwg.org/multipage/).

```
ЦІКАВО
Ви читаєте HTML-документ саме зараз. Конспект - це сторінка, розмічена за допомогою HTML.
```